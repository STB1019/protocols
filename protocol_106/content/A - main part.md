Tutto il materiale e le attrezzature disponibili ai membri dello Student Branch deve essere inventariato e tale inventario è presente sulle piattaforme ufficiali del branch. 

Nel caso i progetti attivi richiedano l’utilizzo a lungo termine dei materiali sopraccitati, il responsabile del progetto (od i suoi partecipanti) dovranno segnalare la presa in carico di quanto necessario; al termine del progetto, o dell’utilizzo del materiale, tutto quanto utilizzato dovrà, se possibile, essere restituito e rimesso a disposizione del branch.

Se si prevede sin dall’inizio che tale materiale non potrà essere restituito (e.g. nel caso in cui si voglia saldare, modificare permanentemente, etc...) è necessario segnalarlo all’esecutivo che potrà considerare l’acquisto di tale materiale attraverso i fondi del branch (si veda il Protocollo 104).

Alla fine del progetto, il responsabile (od un suo incaricato) dovrà rendicontare tutti i materiali utilizzati e non restituiti al fine di mantenere lo storico e tracciare il materiale effettivamente disponibile.
