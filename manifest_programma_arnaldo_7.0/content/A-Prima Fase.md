# Organizzazione e svolgimento

Il Programma Arnaldo consisterà in quattro principali attività distribuite nei mesi a venire.

 - **Insegnamento**: Le attività di insegnamento consisteranno in lezioni frontali della durata di 2 ore circa presso un'aula della sede universitaria nelle quali verrà esposto un argomento come illustrato nella sezione \ref{sec:argomenti}
 - **Correzioni**: Al termine di alcune lezioni saranno presentati dei progetti che i partecipanti dovranno svolgere in gruppo e consegnare entro una o due settimane (a discrezione degli insegnanti in funzione della difficoltà della consegna). Questi progetti dovranno essere corretti e valutati in modo da permettere ai gruppi di valutare il proprio livello di comprensione e preparazione. Una volta completata la correzione il gruppo e uno dei membri partecipanti al progetto si incontreranno per spiegare eventuali errori e imprecisioni.
 - **Esame**: In conclusione della prima fase del Programma Arnaldo gli insegnanti dovranno preparare e somministrare l'esame finale per poi comunicare il voto ai ragazzi e al docente titolare del corso `Fondamenti di Informatica e Programmazione`. L'esame viene descritto in seguito alla sezione \ref{sec:esame}.
 - **Supporto**: Gli insegnanti dovranno essere disponibili per correzioni e chiarimenti con i partecipanti.

## Materiale
Il materiale di insegnamento è già stato redatto per le edizioni precedenti ed è disponibile e pronto all'uso. I membri del progetto hanno la possibilità di rivedere/modificare/ricreare il materiale a loro piacimento.

### Argomenti \label{sec:argomenti}
 - Introduzione al corso mediante un intervento durante la lezione ufficiale del docente. Questa lezione è necessaria per ``reclutare'' partecipanti e invitarli a partecipare alla *lezione 0*
 0. Prerequisiti e presentazione del corso, Pseudocodice e UML. 
 1. Programmazione a oggetti e Strutture dati (Ereditarietà, Java Collection Framework e liste)
 2. JavaDoc, gestione dell'interazione con l'utente
 3. Git e Github
 4. Serializzazione e Parsing (XML)
 5. Strutture dati avanzate (Queue, Stack, Set)
 6. Ricorsione
 7. Grafi e Pathfinding
 8. Generics, Comparable, Iterator. Markdown 

## Esame \label{sec:esame}

L'esame finale avrà una durata di 10 ore e contemplerà la possibilità di realizzare uno o due programmi (a scelta del candidato) in maniera modulare, ovvero implementando funzionalità limitate a un singolo contesto oltre che a un modulo "base".

Ogni modulo implementato avrà attribuito un valore in punti per la sua corretta soluzione.

Una volta terminato gli insegnanti dovranno correggere gli elaborati e comunicare il voto finale al candidato. In caso di accettazione del voto, il risultato dovrà essere comunicato al docente di ``Fondamenti di Programmazione'' per la verbalizzazione nell'appello di Giugno.